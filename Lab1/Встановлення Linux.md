### Я встановив Linux ( а саме дистрибутиву Ubuntu ) способом з використанням USB накопичувача, тому буду розповідати саме цей метод встановлення.

#### !! Для цього методу необхідна флешка мінімум на 8Гб пам'яті і дуже бажано з підтримкою USB 3.0 і високую швидкістю запису / зчитування !!
Я використовував флешку з розміром 128ГБ, підтримкою USB 3.0 та максимальною швидкістю зчитування / запису у 250Мб/с та 60Мб/с відповідно.

1. Переходимо за [посиланням](https://ubuntu.com/download/desktop), гортаємо до моменту вибору версії Ubuntu. Завантажуємо iso образ за першим посиланням.
2. Також нам буде потрібна программа Rufus, яка і встановить нам ОС на usb накопичувач. Скачуємо програму [з офіційного сайту](https://rufus.ie/uk/), потрібно тільки прогортати трішки нижче та обрати версію, яка підходить для вашої ОС.
3. Підключаємо USB накопичувач
4. Відкриваємо Rufus
5. У полі "Пристрої" мала підтягнутися наша флешка, якщо ні - обираємо її.
6. У полі тип завантаження має бути "Диск чи ISO-образ"
7. Натискаємо кнопку "Вибрати" і обираємо скачаний наш ISO-образ, завантажений у пункті 1.
8. Вказуємо розмір розділу збереження в залежності від потреб. Я б рекомендував не менше 4Гб, а якщо в вас достатньо великий об'єм пам'яті, тоді ставте від 20Гб. Мені 20Гб цілком вистачить.
9. Схема розподілів має по дефолту стояти MRB, якщо ні - змінюємо.
10. Цільова система має бути "BIOS чи UEFI"
11. Далі з параметрів форматування можна змінити тільки мітку ( назву ) тому на будь-яке зручне, а все інше можна не чіпати.
12. Натискаємо почати.

Тепер потрібно достатньо довго зачекати. Можна піти чайку заварити та поробити інші справи :)

13. Коли в нас все завантажилось, нам залишилось запустити Ubuntu з нашої флешки. Для цього потрібно вимкнути наш ПК або ноутбук, ще раз увімкнути та зайти в BIOS / UEFI. Зазвичай це кнопки F2, F10 або F12, в залежності від виробника ноутбуку. Одну з цих кнопок потрібно натиснути майже одразу після як запустили ПК ( до запуску вашої звичної ОС ). Можна натискати багато разів на кнопки, щоб точно не прогавити момент.

Далі 3 наступні дії буду наводити на своєму прикладі з UEFI. Якщо не знаєте як запустити ОС з флешки, краще подивитися на відео огляд в youtube на відповідній моделі / марці ноутбуку.

14. Заходимо в розділ System Configuratiom обираємо Boot options і натискаємо enter
15. Далі в розділах UEFI Boot Order та Legacy Boot Order ставимо наш USB накопичувач на 1ше місце.
16. Натискаємо F10 та підтверджуємо зміни

Продовжую дії для всіх:

17. Нативкаємо на "Try or Install Ubuntu"
18. Після запуску нам запропонують встановити повноцінно Ubuntu на наш ПК / ноут, але я залишу як є, бо працювати з флешки "на льоту" дуже зручно, особливо коли працюєш з багатьма комп'ютерами.

Це весь мій шлях встановлення Linux, Ubuntu. Далі ви можете налаштовувати свою операційну систему як забажаєте.
